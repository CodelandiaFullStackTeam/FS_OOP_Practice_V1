
  Tapşırıq V1

Hal-hazırda mövcud sistemdə məhsulları çeşitləmək üçün kateqoriyalar cədvəlinə ehtiyac var və hər bir məhsul hər hansısa bir kateqoriyaya aid olmalıdır.
Sizdən istəyimiz kateqoriya cədvəli yaradıb bu cədvəli sistemə inteqrasiya etməkdir.
Kateqoriya cədvəli iyerarxik struktura malik olub öz arasında əlaqəli olmalıdır.Belə ki,hər bir kateqoriya hər hansısa bir üst kateqoriyaya malik ola bilər.
Kateqoriya cədvəli üçün sütunlar:
1.ID (int tipində)
2.Ad  string
3.İlk daxiledilmə tarixi (date tipində)
4.Son Düzəliş tarixi (date tipində)
5.Üst kateqoriya (nəzərə alın ki üst kateqoriya olmayada bilər)
6.Uşaqların sayı(int tipində) (Hər bir kateqoriya üçün əgər atadırsa onun uşaqlarının sayı qeyd olunacaq)
7.Ətraflı qeyd hissəsi(Description) (string tipində)
8.Aktiv/Deaktiv (0 və 1 ilə saxlanılsın 0-deaktiv 1-aktiv)
9.Deleted(int tipində) (Sistemdə fiziki silinmə olmadığına görə,sətirlər məntiqi silinir.Əgər sətir silinirsə silinən sətirin id-si deleted sütununa yazılır)

Kateqoriya cədvəli üçün sütun məhdudlaşdırmaları:
1.ID sütunu avtomatik artan olmalıdır və təkrarlanmamalıdır.
2.Ad sütununa 3 simvoldan az və 50 simvoldan artıq ad daxil edilməməlidir.
3.Description sütunu minimum 10, maksimum 500 simvol qədər yer tutmalıdır
4.Aktiv/Deaktiv sütununun susmaya görə dəyəri 0 olmalıdır.
5.Deleted sütununun susmaya görə dəyəri 0 olmalıdır.

Kateqoriya cədvəli üçün biznes yoxlamaları:

1.Yeni kateqoriya daxil edərkən öncədən sistemdə bu adda kateqoriyanın mövcudluğu yoxlanılmalıdır.
  Əgər varsa istifadəçiyə “Bu adda kateqoriya artıq mövcuddur” xəta mesajı göstərilməlidir.
  Bu yoxlamada silinmə şərti nəzərə alınmalıdır.
  Əgər daxil edilən kateqoriya öncədən mövcud olubsa və silinibsə bu halda daxil etməyə icazə verilməlidir.

2.Əlavə olunan kateqoriyada üst kateqoriya mövcuddursa bu üst kateqoriyanın silinməmiş və aktiv olma şərti yoxlanmalıdır.
  Əgər şərtlərdən hər hansısa biri ödənmədikdə həmin şərtə əsasən xəta mesajı ekrana verilməlidir.

3. Əlavə olunan kateqoriyada üst kateqoriya mövcuddursa və bu üst kateqoriya öncəki yoxlamalardan keçibsə artıq 
   yeni bir uşağı yarandığı üçün onun Uşaqların sayı dəyəri bir vahid artırılmalıdır.

4.Kateqoriya silinən zaman onun üst kateqoriyası mövcuddursa bu üst kateqoriyanın uşaqların sayı dəyəri 1 vahid 
  azaldılmalıdır.
5.Kateqoriya yenilənən zaman onun üst kateqoriyası mövcuddursa və üst kateqoriyada yenilənibsə bu halda köhnə 
  üst kateqoriyanın uşaqların sayı dəyəri 1 vahid azaldılmalı yenidə isə 1 vahid artırılmalıdır.

6.Əgər hər hansısa bir kateqoriya deaktiv edilirsə onun bütün uşaqları da deaktiv edilməlidir.
  Eynisi bu halın əksi üçün də yazılmalıdır.

7.Sistemin biznes qaydalarına əsasən bir kateqoriyanın 10 dan çox uşağı ola bilməz.
  Bu hal həm daxiletmə həm də yeniləmə zamanı nəzərə alınmalıdır.

8.İstifadəçilərə yalnız silinməmiş məlumatlar göstərilməlidir.
